
# Kolcykeln - Programmeringsövningar med koldioxid-data

Det är svårt att beräkna statistik över flera tusentals värden med papper och penna. Dessutom ökar möjligheten av misstag i beräkningarna. Programmering ger oss möjligheten att utföra beräkningar över många värden snabbt och med större säkerhet. Syftet med följande övningar är att få erfarenhet över hur enkelt den typen av beräkningar går att utföra med användning av Python. Ett flertal övningar har tagits fram för att beskriva enklare principer inom Python-programmering. Övningarna beskriver oftast problem som är relaterade till kolets kretslopp (kolcykeln), dvs hur kol tas upp eller släpps ut mellan delar av ett ekosystem.

Denna Jupyter Notebook innehåller övningar som koncentrerar sig på kolcykeln och på dagliga samt årliga förändringar av koncentrationer och upptag av koldioxid. Programmeringsmässigt berörs följande koncept:

    - Läsa in data från csv-filer
    - Organisera data i tabeller
    - Extrahera data från tabeller med hjälp av index
    - Beräkna statistik över värden i tabeller
    - Plotta data i interaktiva eller statiska diagram
